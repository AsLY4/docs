---
title: 'Transfer domeny z OVH do innego operatora'
slug: transfer_wychodzacy_domeny_globalnej_lub_geograficznej
excerpt: 'Dowiedz się, jak wykonać transfer domeny z OVH do wybranego operatora'
section: Transfer
order: 4
---

**Ostatnia aktualizacja dnia 2018-04-18**

## Wprowadzenie

Transfer domeny umożliwia jej przeniesienie do innego operatora. Po zakończeniu transferu, opłaty za domenę jak i zarządzanie ustawieniami serwerów DNS będziesz przeprowadzał u nowego operatora.

**Dowiedz się, jak wykonać transfer domeny z OVH do wybranego operatora.**

## Wymagania początkowe
- Posiadanie domeny zarejestrowanej w OVH
- Posiadanie uprawnień do złożenia wniosku o transfer domeny: właściciel i/lub administratorzy domeny powinni zostać poinformowani o wszczęciu takiej procedury
- Dostęp do interfejsu zarządzania domeną w [Panelu klienta OVH](https://www.ovh.com/auth/?action=gotomanager){.external}
- Od momentu utworzenia domeny upłynęło więcej niż 61 dni, ponadto domena nie była w tym czasie przenoszona ani nie został zmieniony jej właściciel

> [!primary]
>
> Niektóre rozszerzenia domeny podlegają specjalnej procedurze w zakresie zmiany operatora. Jeśli po wykonaniu poniżej opisanych etapów, nie udaje Ci się przenieść domeny, zalecamy kontakt z nowym operatorem w celu uzyskania dodatkowych informacji o krokach, jakie należy podjąć.
>

## W praktyce

### Etap 1: wyłączenie ochrony przed transferem

Aby wyłączyć ochronę przed transferem domeny, kliknij przycisk `Web`{.action} na pasku usług na górze strony w [Panelu klienta](https://www.ovh.com/auth/?action=gotomanager){.external}. Przejdź do sekcji `Domeny`{.action} po lewej stronie, następnie kliknij wybraną domenę. W zakładce `Informacje ogólne`{.action} kliknij suwak `Ochrona przed transferem`{.action}, następnie kliknij `Zatwierdź`{.action}.

> [!primary]
>
> Po odblokowaniu Twojej domeny masz siedem (7) dni, aby rozpocząć jej transfer do nowego operatora. Po upływie tego terminu domena zablokuje się automatycznie, jeśli nie zostanie złożony wniosek o jej przeniesienie.
>

![outgoingtransfer](images/outgoing-transfer-step2.png){.thumbnail}

### Etap 2: pobranie kodu transferu (authinfo)

Po odblokowaniu Twojej domeny do transferu, pobierz jej kod transferu. W tym celu, w zakładce `Informacje ogólne`{.action}, kliknij przycisk `AUTH/INFO`{.action} znajdujący się obok przycisku `Ochrona przed transferem`{.action}. Jeśli to konieczne, odśwież stronę.

Pobierz kod, który wyświetla się w oknie.

![outgoingtransfer](images/outgoing-transfer-step3.png){.thumbnail}

### Etap 3: rozpoczęcie transferu domeny do nowego operatora

Jeśli jeszcze tego nie zrobiłeś, skontaktuj się z Twoim nowym operatorem, aby rozpocząć transfer domeny. Podaj mu pobrany na Etapie 3 kod transferu w sposób zgodny z procedurą obowiązującą u tego operatora. 

Aby dowiedzieć się więcej o procesie transferu, w tym terminie jego realizacji, zapoznaj się z informacjami podanymi przez Twojego nowego operatora.

## Sprawdź również

Przyłącz się do społeczności naszych użytkowników na stronie <https://community.ovh.com/en/>.