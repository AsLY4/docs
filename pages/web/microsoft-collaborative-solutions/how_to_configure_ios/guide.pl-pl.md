---
title: 'Konfiguracja konta Exchange na urządzeniu iPhone lub iPad'
slug: exchange_20132016_automatyczna_konfiguracja_z_poziomu_ios_iphone_-_ipad
excerpt: 'Dowiedz się, jak skonfigurować konto Exchange na urządzeniu iPhone lub iPad przy użyciu aplikacji Mail'
section: 'Konfiguracja konta Exchange na smartfonie/tablecie'
---

**Ostatnia aktualizacja dnia 2018-03-29**

## Wprowadzenie

Konta Exchange można skonfigurować w różnych kompatybilnych programach pocztowych. Dzięki temu możesz używać Twojego konta e-mail na dowolnym urządzeniu.

**Dowiedz się, jak skonfigurować konto Exchange na urządzeniu iPhone lub iPad przy użyciu aplikacji Mail.**

## Wymagania początkowe

- Wykupienie konta e-mail [Exchange](https://www.ovh.pl/emaile/){.external}
- Instalacja aplikacji Mail na Twoim urządzeniu
- Dane do logowania do konta e-mail, które chcesz skonfigurować

> [!primary]
>
> Niniejszy przewodnik dotyczy konfiguracji wersji iOS 7 i późniejszych.
>

## W praktyce

Konfigurację można przeprowadzić na dwa różnej sposoby:

- **przy użyciu narzędzia Apple Devices OVH**: kliknij link <https://autodiscover.mail.ovh.net/AppleDevices/> i postępuj zgodnie z kolejnymi instrukcjami;

- **przy użyciu asystenta konfiguracji w Twoim urządzeniu**.

Od tego momentu przewodnik opisuje jedynie konfigurację kont e-mail przy pomocy asystenta na Twoim urządzeniu.

### Etap 1: dodanie konta

Otwórz `Ustawienia`{.action} Twojego urządzenia. Możesz dodać konto, korzystając z jednej z dwóch dostępnych metod, w zależności od wersji iOS:

- **wersja iOS 7, 8, 9 i 10**: kliknij `Mail, Kontakty, Kalendarz`{.action}, następnie `Dodaj konto`{.action}. Na koniec wybierz `Exchange`{.action};

- **wersja iOS 11**: kliknij `Konta i hasła`{.action}, następnie `Dodaj konto`{.action}. Na koniec wybierz `Exchange`{.action}.

![Exchange](images/configuration-mail-exchange-ios-step1.png){.thumbnail}

Wpisz informacje dotyczące Twojego konta:

|Dane|Opis|
|---|---|
|Adres|Wpisz kompletny adres e-mail.|
|Opis|Wpisz nazwę pozwalającą odróżnić to konto od Twoich pozostałych kont wyświetlających się w aplikacji Mail.|

Kliknij `Dalej`{.action}, następnie wybierz `Skonfiguruj ręcznie`{.action}.

Wpisz hasło przypisane do Twojego konta e-mail, po czym kliknij `Dalej`{.action}.

Następnie wpisz informacje: 

|Dane|Opis|
|---|---|
|Adres|To pole musi być wypełnione. Jeśli nie jest wypełnione, wpisz kompletny adres e-mail.|
|Serwer|Wskaż serwer, na którym hostowana jest Twoja usługa Exchange. Możesz znaleźć go w [Panelu klienta](https://www.ovh.com/auth/?action=gotomanager){.external} zakładka `Informacje ogólne`{.action} dotyczące danej usługi Exchange `Logowanie`{.action}|
|Domena|Pozostaw to pole puste.|
|Nazwa użytkownika|Wpisz kompletny adres e-mail.|
|Hasło|To pole musi być wypełnione. Jeśli nie jest wypełnione, wpisz Twoje hasło do konta e-mail.|
|Opis|To pole musi być wypełnione. Jeśli nie jest wypełnione, wpisz nazwę pozwalającą odróżnić to konto od Twoich pozostałych kont wyświetlających się w aplikacji Mail.|

Kliknij `Dalej`{.action}. Jeśli wpisane informacje są poprawne, logowanie zakończy się sukcesem.

![Exchange](images/configuration-mail-exchange-ios-step2.png){.thumbnail}

Na etapie wyboru aplikacji upewnij się, że zaznaczyłeś co najmniej aplikację `Mail`{.action}, aby mogła ona używać tego konta. Pozostałe aplikacje (jak *Kalendarz* czy *Notatki*) mogą używać niektórych funkcji do pracy zespołowej dostępnych w programie Exchange. Po dokonaniu wyboru kliknij `Zarejestruj`{.action}. 

Wykonaj test wysyłki e-maili, aby sprawdzić, czy konto zostało poprawnie skonfigurowane.

### Etap 2: korzystanie z konta e-mail

Po zakończeniu konfiguracji konto jest gotowe do użytku. Możesz teraz zacząć wysyłać i odbierać wiadomości.

OVH oferuje również aplikację internetową posiadającą [funkcje do pracy zespołowej](https://www.ovh.pl/emaile/){.external} dostępną pod adresem [https://www.ovh.pl/mail/](https://www.ovh.pl/mail/){.external}. Możesz się do niej zalogować, używając tych samych danych, których używasz do logowania się do konta e-mail.

## Sprawdź również

[Konfiguracja konta e-mail włączonego do usługi MX Plan lub do usługi hostingu na urządzeniu iPhone lub iPad](https://docs.ovh.com/pl/emails/hosting_www_konfiguracja_na_iphone_ios_91/){.external}.

Przyłącz się do społeczności naszych użytkowników na stronie <https://community.ovh.com/en/>.