---
title: 'Konfiguracja konta Exchange w Outlook 2016 na systemie Windows'
slug: konfiguracja-outlook-2016
excerpt: 'Dowiedz się, jak skonfigurować konto Exchange w programie Outlook 2016 na urządzeniu z systemem Windows'
section: 'Konfiguracja programu pocztowego Exchange'
---

**Ostatnia aktualizacja dnia 2018-03-28**

## Wprowadzenie

Konta Exchange mogą być skonfigurowane w jednym z kompatybilnych programów pocztowych. Dzięki temu możesz używać Twojego konta e-mail na wybranym urządzeniu.

**Dowiedz się, jak skonfigurować konto Exchange w programie Outlook 2016 na urządzeniu z systemem Windows.**

## Wymagania początkowe

- Wykupienie konta [Exchange](https://www.ovh.pl/emaile/){.external}
- Instalacja programu Microsoft Outlook 2016 na Twoim urządzeniu
- Dane do logowania do konta e-mail, które chcesz skonfigurować
- Rekordy SRV OVH powinny zostać poprawnie skonfigurowane w strefie DNS domeny

> [!primary]
>
> Używasz programu Outlook 2016 na urządzeniu Mac? Zapoznaj się z naszą dokumentacją: [Konfiguracja konta Exchange w programie Outlook 2016 na urządzeniu Mac](https://docs.ovh.com/pl/microsoft-collaborative-solutions/konfiguracja-outlook-2016-mac/){.external}.
>

## W praktyce

### Etap 1: dodanie konta

Po uruchomieniu aplikacji Outlook na Twoim urządzeniu możesz dodać konto, korzystając z jednej z dwóch dostępnych metod.

- **Podczas pierwszego uruchomienia aplikacji**: wyświetli się asystent konfiguracji i poprosi o wpisanie adresu e-mail.

- **Jeżeli inne konto zostało wcześniej skonfigurowane**: kliknij `Plik`{.action} na pasku menu na górze Twojego ekranu, a następnie kliknij `Dodaj konto`{.action}.

![Exchange](images/configuration-outlook-2016-windows-step1.png){.thumbnail}

Wpisz Twój adres e-mail, po czym kliknij `Opcje zaawansowane`{.action}. Zaznacz kratkę obok komunikatu `Pozwól mi ręcznie skonfigurować moje konto`{.action}, a następnie kliknij `Połącz`{.action}. Spośród różnych rodzajów kont wybierz **Exchange**.

Wyświetli się okienko, w którym należy wpisać **hasło**, które wybrałeś dla Twojego konta e-mail. Wpisz hasło, zaznacz pole „Zapamiętaj hasło na mojej liście haseł”, następnie kliknij `OK`{.action}.

> [!primary]
>
> Jeśli pojawi się komunikat, że Twoje konto nie mogło zostać w programie Outlook skonfigurowane, może to oznaczać, że pole SRV OVH nie jest poprawnie skonfigurowane w strefie DNS Twojej domeny.
>
> W takiej sytuacji zalecamy sprawdzenie konfiguracji domeny w usłudze Exchange w [Panelu klienta](https://www.ovh.com/auth/?action=gotomanager){.external}, zakładka `Powiązane domeny`{.action}, kolumna `Diagnostyka`{.action} w tabeli.
>

Jeśli konfiguracja Twojej domeny jest prawidłowa, wyświetli się komunikat, w którym zostaniesz poproszony o zezwolenie na połączenie z serwerem OVH. Zaakceptuj to połączenie w celu uruchomienia automatycznej konfiguracji Twojego konta Exchange.

Kiedy Twoje konto zostanie prawidłowo skonfigurowane i będzie dostępne z poziomu programu Outlook 2016, wykonaj test wysyłki e-maili, aby sprawdzić, czy konto działa poprawnie. 

![Exchange](images/configuration-outlook-2016-windows-exchange-step2.png){.thumbnail}

### Etap 2: korzystanie z konta e-mail

Po zakończeniu konfiguracji konto jest gotowe do użytku. Możesz teraz zacząć wysyłać i odbierać wiadomości.

OVH oferuje aplikację internetową posiadającą [funkcje do pracy zespołowej](https://www.ovh.pl/emaile/){.external}. Jest ona dostępna pod adresem <https://mail.ovh.net/pl/>. Możesz się do niej zalogować, używając tych samych danych, których użyłeś do konfigurowania konta e-mail.

## Sprawdź również

[Konfiguracja konta e-mail, zawartego w usłudze MX Plan lub usłudze hostingu, w programie Outlook 2016 na urządzeniu z systemem Windows](https://docs.ovh.com/pl/emails/konfiguracja-outlook-2016/){.external}

Przyłącz się do społeczności naszych użytkowników na stronie <https://community.ovh.com/en/>.