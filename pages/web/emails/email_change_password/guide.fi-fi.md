---
title: 'MX Plan -sähköpostiosoitteen salasanan muokkaus'
slug: sahkopostiosoitteen-salasanan-muokkaus
excerpt: 'Opi vaihtamaan MX Plan -tuotteen puitteissa luodun sähköpostiosoitteen salasana'
section: 'Sähköpostiosoitteen hallinta'
order: 2
---

**Päivitetty 18.4.2018**

## Tavoite

MX Plan -tuotteen sähköpostiosoitteilla voit lähettää ja vastaanottaa viestejä haluamallasi laitteella. Tämä yhteys on mahdollista sähköpostiosoitteeseen liittyvän salasanan ansiosta.

**Opi vaihtamaan MX Plan -tuotteen yhteydessä luodun sähköpostiosoitteen salasana.**

## Edellytykset
- Sinulla on MX Plan -tuote (sisältyy [OVH:n webhotellituotteeseen](https://www.ovh-hosting.fi/webhotelli){.external} tai saatavilla erikseen).
- Sinulla on pääsyoikeudet MX Plan -tuotteen hallintaan [OVH:n hallintapaneelissa](https://www.ovh.com/auth/?action=gotomanager){.external}.

> [!primary]
>
> Kun muokkaat sähköpostiosoitteesi salasanaa OVH:lla, muutos on myös siirrettävä sähköpostiohjelmistosi konfiguraation, mikäli käytät sellaista.
>

## Käytännössä

### 1. vaihe: Mene sähköpostipalvelun hallintaan

Toimenpiteen aloittamiseksi kirjaudu [OVH:n hallintapaneeliin](https://www.ovh.com/auth/?action=gotomanager){.external}. Klikkaa kohtaa `Sähköpostit`{.action} vasemmalla olevassa palveluvalikossa ja valitse sitten verkkotunnus, jolle MX Plan -tuote on hankittu. Mene lopuksi välilehdelle `Sähköpostit`{.action}.

Näkyviin tulevassa taulukossa on kaikki MX Plan -tuotteen yhteydessä luodut sähköpostiosoitteet.

![mxplanpassword](images/change-email-password-step1.png){.thumbnail}

### 2. vaihe: Sähköpostiosoitteen salasanan vaihtaminen

Muokataksesi salasanaa klikkaa hammasrattaan muotoista kuvaketta tilin oikealla puolella ja sitten `Vaihda salasana`{.action}.

![mxplanpassword](images/change-email-password-step2.png){.thumbnail}

Syötä näkyviin tulevassa ikkunassa haluamasi salasana, vahvista se ja klikkaa painiketta `Vahvista`{.action}.

**Muutos astuu voimaan joidenkin minuuttien kuluessa.**

> [!primary]
>
> Turvallisuussyistä kehotamme noudattamaan uuden salasanan valinnan yhteydessä ilmoitettuja ehtoja. Tässä lisäksi salasanoihin liittyvät suosituksemme:
>
> - Älä käytä samaa salasanaa kahdesti.
>
> - Valitse salasana, jolla ei ole yhteyttä henkilötietoihisi (vältä esimerkiksi viittauksia sukunimeesi, etunimeesi tai syntymäpäivään).
>
> - Uusi salasanasi säännöllisesti.
>
> - Älä kirjoita salasanaa paperille tai lähetä sitä sähköpostiosoitteeseesi.
>
> - Älä tallenna salasanojasi verkkoselaimeesi, vaikka selaimesi ehdottaisi sitä.
>

![mxplanpassword](images/change-email-password-step3.png){.thumbnail}

### 3. vaihe: Sähköpostiosoitteeseen kirjautuminen

Kun salasanaa on muokattu, voit kirjautua sähköpostiosoitteeseen. Siihen on kaksi vaihtoehtoa:

- **käyttämällä RoundCube-verkkosovellustamme**: mene osoitteeseen <https://mail.ovh.net/fi/> ja syötä kyseinen sähköpostiosoite sekä sen uusi salasana. Jos olet juuri muokannut salasanaa, eikä tunnistautuminen onnistu, yritä kirjautumista hetken kuluttua uudelleen.

- **käyttämällä yhteensopivaa sähköpostiohjelmistoa**: on tärkeää antaa uusi salasana kaikkiin laitteisiin, joihin sähköpostiosoite on konfiguroitu. Sähköpostiosoitteen uutta salasanaa pyytävä ikkuna saattaa avautua automaattisesti. Mikäli näin ei tapahdu, kehotamme ottamaan yhteyttä sähköpostiohjelmiston kehittäjään ja selvittämään, miten salasana syötetään. Menettely on erilainen eri ohjelmistoilla.

## Lue lisää aiheesta

[Lue lisää salasanojen turvallisuudesta Viestintäviraston sivuilta.](https://www.viestintavirasto.fi/kyberturvallisuus/tietoturvanyt/2014/12/ttn201412031257.html){.external}

Viesti käyttäjäyhteisömme kanssa osoitteessa <https://community.ovh.com/en/>.