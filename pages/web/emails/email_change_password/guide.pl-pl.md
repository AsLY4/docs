---
title: 'Zmiana hasła do konta e-mail'
slug: zmiana-hasla-do-konta-email
excerpt: 'Dowiedz się, jak zmienić hasło do konta e-mail utworzonego w ramach pakietu MX Plan'
section: 'Zarządzanie kontem e-mail'
order: 2
---

**Ostatnia aktualizacja dnia 2018-04-11**

## Wprowadzenie

Dzięki kontom e-mail MX Plan możesz wysyłać i odbierać wiadomości, korzystając z dowolnego urządzenia. Dostęp do konta chroniony jest przypisanym do niego hasłem.

**Dowiedz się, jak zmienić hasło do konta e-mail utworzonego w ramach pakietu MX Plan.**

## Wymagania początkowe
- Posiadanie konta e-mail MX Plan (zawartego w pakiecie [hostingowym OVH](https://www.ovh.pl/hosting/){.external} lub wykupionego odrębnie)
- Dostęp do interfejsu zarządzania usługą MX Plan w [Panelu klienta](https://www.ovh.com/auth/?action=gotomanager){.external}

> [!primary]
>
> Zmiana hasła do Twojego konta e-mail w OVH wiąże się z koniecznością przeprowadzenia zmiany w konfiguracji programu pocztowego, o ile takiego programu używasz.
>

## W praktyce

### Etap 1: dostęp do interfejsu zarządzania usługą e-mail

Aby rozpocząć operację, zaloguj się do [Panelu klienta](https://www.ovh.com/auth/?action=gotomanager){.external}. Kliknij `E-maile`{.action} na pasku usług po lewej stronie, następnie wybierz nazwę domeny, dla której wykupiona została usługa MX Plan. Teraz przejdź do zakładki `E-maile`{.action}.

Tabela, która się wyświetla zawiera listę wszystkich kont e-mail utworzonych w ramach Twojej usługi MX Plan. 

![mxplanpassword](images/change-email-password-step1.png){.thumbnail}

### Etap 2: zmiana hasła do konta e-mail

Aby zmienić hasło, kliknij ikonkę koła zębatego po prawej stronie wybranego konta, a następnie kliknij `Zmień hasło`{.action}.

![mxplanpassword](images/change-email-password-step2.png){.thumbnail}

W oknie, które się wyświetli, wprowadź nowe hasło i kliknij przycisk Zatwierdź.

**Nowe hasło będzie aktywne po kilku minutach.**

> [!primary]
>
> Przy wyborze nowego hasła zalecamy zastosowanie zwyczajowych zasad bezpieczeństwa. Zalecamy również:
>
> - nie używać dwa razy tego samego hasła; 
>
> - wybrać hasło, które nie ma żadnego związku z Twoimi danymi osobistymi (takimi jak nazwisko, imię czy data urodzenia);
>
> - regularnie zmieniać hasła;
>
> - nie zapisywać haseł na kartce ani nie przesyłać ich na Twój adres e-mail;
>
> - nie zapisywać haseł w przeglądarce internetowej, nawet jeśli wyświetli się taka sugestia.
>

![mxplanpassword](images/change-email-password-step3.png){.thumbnail}

### Etap 3: logowanie do konta e-mail

Po zmianie hasła możesz zalogować się do konta e-mail. Aby to zrobić, możesz skorzystać z jednej z dwóch metod:

- **użyj aplikacji OVH RoundCube**: kliknij link <https://mail.ovh.net/pl/>, następnie wpisz odpowiedni adres e-mail oraz nowe hasło. Jeśli właśnie zmieniłeś hasło i uwierzytelnienie nie powiodło się, odczekaj kilka chwil, następnie spróbuj zalogować się ponownie;

- **użyj kompatybilnego programu pocztowego**: konieczne jest wprowadzenie nowego hasła we wszystkich urządzeniach, w których konto e-mail zostało skonfigurowane. W przypadku niektórych programów pocztowych okno, do którego należy wpisać nowe hasło do konta e-mail wyświetli się automatycznie. Jeśli tak się nie stanie, sprawdź w dokumentacji programu pocztowego lub skontaktuj się z producentem, aby móc przeprowadzić tę operację.

## Sprawdź również

Przyłącz się do społeczności naszych użytkowników na stronie <https://community.ovh.com/en/>.