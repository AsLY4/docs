---
title: 'Změna hesla e-mailové adresy MX Plan'
slug: zmena-hesla-e-mail
excerpt: 'Zjistěte, jak změnit heslo e-mailové adresy vytvořené v rámci služby MX Plan'
section: 'Správa e-mailové adresy'
order: 2
---

**Poslední aktualizace 27/04/2018**

## Cíl

E-mailové adresy MX Plan dovolují odesílat a přijímat zprávy prostřednictvím zařízení dle Vašeho vlastního výběru. 

**Zjistěte, jak změnit heslo e-mailové adresy vytvořené v rámci služby MX Plan.**

## Prerekvizity
- Služba MX Plan (jako samostatné řešení nebo jako součást [webhostingového balíčku OVH](https://www.ovh.cz/webhosting/){.external}).
- Dostatečná oprávnění k provádění úprav v konfiguraci služby prostřednictvím [Zákaznického prostoru OVH](https://www.ovh.com/auth/?action=gotomanager){.external}.

> [!primary]
>
> Pokud používáte externího e-mailového klienta, nezapomeňte do něj v případě změny přístupového hesla e-mailové adresy nové heslo zanést.
>

## Postup

### Fáze 1: přístup do rozhraní pro správu služby

Ze všeho nejdříve se přihlaste do svého [Zákaznického prostoru OVH](https://www.ovh.com/auth/?action=gotomanager){.external}. V levém postranním panelu rozbalte položku `E-maily`{.action} a vyberte doménu, na níž je daná služba MX Plan vytvořena. Poté přejděte do záložky `E-maily`{.action}.

Tabulka obsahuje přehled všech e-mailových adres vytvořených v rámci služby MX Plan na dané doméně.

![mxplanpassword](images/change-email-password-step1.png){.thumbnail}

### Fáze 2: změna hesla e-mailové adresy

Pro změnu hesla klikněte u příslušné e-mailové adresy na ikonku ozubeného kolečka a následně vyberte možnost `Změna hesla`{.action}.

![mxplanpassword](images/change-email-password-step2.png){.thumbnail}

Zadejte nové heslo. Změnu potvrďte kliknutím na tlačítko Schválit.

**Změna hesla může trvat několik minut.**

> [!primary]
>
> Heslo musí splňovat předem daná formální kritéria. Při změně hesla se řiďte pokyny uvedenými v Zákaznickém prostoru OVH. Zároveň doporučujeme dbát následujících bezpečnostních opatření:
>
> - Nikdy nepoužívejte stejné heslo dvakrát.
>
> - Používejte hesla, která neobsahují Vaše osobní údaje (jméno, příjmení, datum narození apod.).
>
> - Heslo pravidelně aktualizujte.
>
> - Heslo si nikam nezapisujte a nesdílejte jej s ostatními lidmi prostřednictvím e-mailu.
>
> - Nedávejte svému webovému prohlížeči svolení k zapamatování hesla.
>

![mxplanpassword](images/change-email-password-step3.png){.thumbnail}

### Fáze 3: přístup k e-mailové adrese

Po změně hesla můžete svou e-mailovou adresu opět používat. Existují dva způsoby, jak se k e-mailu přihlásit:

- **Prostřednictvím naší online aplikace RoundCube (Webmail)**: přejděte na adresu <https://mail.ovh.net/cz/>. Následně vyplňte své přihlašovací údaje (e-mailová adresa a nové heslo). Pokud přihlášení selže, může to být z toho důvodu, že nové heslo ještě nenabylo platnost. V takovém případě vyčkejte několik minut a poté to zkuste znovu.

- **Prostřednictvím kompatibilního e-mailového klienta**: v případě změny hesla je nutné přihlašovací údaje v konfiguraci e-mailového klienta nejprve aktualizovat. V určitých případech můžete být o zadání nového hesla požádáni automaticky. V ostatních případech je nové heslo zapotřebí zadat do konfiguračního rozhraní daného softwaru manuálně. 

## Kam dál

Sdílejte své zkušenosti s uživatelskou komunitou na <https://community.ovh.com/en/>.