---
title: 'Vytvoření e-mailové adresy v rámci služby MX Plan'
slug: webhosting_-_e-mail_prirucka_o_vytvareni_e-mailovych_adres
excerpt: 'Zjistěte, jak vytvořit e-mailovou adresu v rámci služby MX Plan'
section: 'Správa e-mailové adresy'
order: 1
---

**Poslední aktualizace 27/04/2018**

## Cíl

E-mailové adresy MX Plan dovolují odesílat a přijímat zprávy prostřednictvím zařízení dle Vašeho vlastního výběru.

**Zjistěte, jak vytvořit e-mailovou adresu v rámci služby MX Plan.**

## Prerekvizity

- Služba MX Plan (jako samostatné řešení nebo jako součást [webhostingového balíčku OVH](https://www.ovh.cz/webhosting/){.external}).
- Možnost vytvářet e-mailové adresy v rámci dané služby.
- Dostatečná oprávnění k provádění úprav v konfiguraci služby prostřednictvím [Zákaznického prostoru OVH](https://www.ovh.com/auth/?action=gotomanager){.external}.

## Postup

### Fáze 1: přístup do rozhraní pro správu služby

Ze všeho nejdříve se přihlaste do svého [Zákaznického prostoru OVH](https://www.ovh.com/auth/?action=gotomanager){.external}. V levém postranním panelu rozbalte položku `E-maily`{.action} a vyberte doménu, na níž je daná služba MX Plan vytvořena. Poté přejděte do záložky `E-maily`{.action}.

Tabulka obsahuje přehled všech e-mailových adres vytvořených v rámci služby MX Plan na dané doméně.

![email](images/email-creation-step1.png){.thumbnail}

### Fáze 2: vytvoření e-mailové adresy

Pro vytvoření nové e-mailové adresy klikněte na tlačítko `Vytvořit e-mailovou adresu`{.action}. V dialogovém okně vyplňte požadované informace:

|Informace|Popis|  
|---|---|  
|Název účtu|Zadejte požadovaný tvar e-mailové adresy (např. jméno.příjmení). Doména je vyplněna automaticky.|  
|Popis účtu|Zadejte krátký popis, díky kterému účet rozpoznáte mezi dalšími účty v Zákaznickém prostoru OVH.|  
|Velikost účtu|Vyberte požadovanou velikost účtu. Jedná se o celkový prostor vyhrazený pro ukládání zpráv dané e-mailové adresy.|  
|Heslo|Zadejte a potvrďte přístupové heslo.|

Následně klikněte na tlačítko `Další`{.action}. Ověřte zadané informace a znovu klikněte na tlačítko `Další`{.action}.

Nakonec klikněte na tlačítko `Schválit`{.action}. Pokud si přejete vytvořit více e-mailových adres, postup opakujte.

> [!primary]
>
> Heslo musí splňovat předem daná formální kritéria. Při vytváření hesla se proto řiďte uvedenými pokyny. Zároveň doporučujeme dbát následujících bezpečnostních opatření:
>
> - Nikdy nepoužívejte stejné heslo dvakrát.
>
> - Používejte hesla, která neobsahují Vaše osobní údaje (jméno, příjmení, datum narození apod.).
>
> - Heslo pravidelně aktualizujte.
>
> - Heslo si nikam nezapisujte a nesdílejte jej s ostatními lidmi prostřednictvím e-mailu.
>
> - Nedávejte svému webovému prohlížeči svolení k zapamatování hesla.
>

![email](images/email-creation-step2.png){.thumbnail}

### Fáze 3: použití e-mailové adresy

Nyní již nezbývá než začít své e-mailové adresy naplno využívat. Za tímto účelem můžete vyzkoušet webovou aplikaci OVH (webmail) s názvem RoundCube. OVH webmail je dostupný na následující adrese: <https://mail.ovh.net/cz/>. Pro přihlášení použijte identifikační údaje e-mailové adresy vytvořené prostřednictvím Zákaznického prostoru OVH.

Pokud si svůj e-mail přejete nakonfigurovat na externím e-mailovém klientu, smartphonu či tabletu, podívejte se do následující dokumentace: <https://docs.ovh.com/cz/cs/emails/>

## Kam dál

Sdílejte své zkušenosti s uživatelskou komunitou na <https://community.ovh.com/en/>.