---
title: 'Tworzenie konta e-mail w ramach usługi MX Plan'
slug: przewodnik_na_temat_zakladania_adresu_e-mail
excerpt: 'Dowiedz się, jak utworzyć konto e-mail w ramach pakietu MX Plan'
section: 'Zarządzanie kontem e-mail'
order: 1
---

**Ostatnia aktualizacja dnia 2018-04-11**

## Wprowadzenie

Dzięki kontom e-mail MX Plan możesz wysyłać i odbierać wiadomości, korzystając z dowolnego urządzenia. 

**Dowiedz się, jak utworzyć konto e-mail w ramach usługi MX Plan.**

## Wymagania początkowe

- Posiadanie konta e-mail MX Plan (zawartego w pakiecie [hostingowym OVH](https://www.ovh.pl/hosting/){.external} lub wykupionego odrębnie)
- Możliwość tworzenia kont e-mail w ramach Twojej usługi
- Dostęp do interfejsu zarządzania usługą MX Plan w [Panelu klienta](https://www.ovh.com/auth/?action=gotomanager){.external}

## W praktyce

### Etap 1: Dostęp do interfejsu zarządzania usługą e-mail

Aby rozpocząć operację, zaloguj się do [Panelu klienta](https://www.ovh.com/auth/?action=gotomanager){.external}. Kliknij `E-maile`{.action} na pasku usług po lewej stronie, następnie wybierz nazwę domeny, dla której wykupiona została usługa MX Plan. Teraz przejdź do zakładki `E-mail`{.action}.

Tabela, która się wyświetla zawiera listę wszystkich kont e-mail utworzonych w ramach Twojej usługi MX Plan.

![E-mail](images/email-creation-step1.png){.thumbnail}

### Etap 2: tworzenie konta e-mail

Aby utworzyć nowe konto e-mail, kliknij przycisk `Załóż adres E-mail`{.action}. W oknie, które się wyświetla, wprowadź wymagane informacje:

|Informacja|Opis|  
|---|---|  
|Nazwa konta|Wprowadź nazwę, którą wybrałeś dla Twojego konta e-mail (np. Twoje imie.nazwisko). Nazwa wybranej domeny jest już wprowadzona domyślnie.|  
|Opis konta|Wpisz krótką nazwę pozwalającą odróżnić to konto od Twoich pozostałych kont wyświetlających się w Panelu klienta.|  
|Rozmiar konta|Wybierz wielkość skrzynki pocztowej. Wielkość skrzynki pocztowej jest rozumiana jako przestrzeń przeznaczona do przechowywania wiadomości e-mail.|  
|Hasło|Wybierz hasło dla tego konta, następnie potwierdź je.|

Kliknij `Dalej`{.action}. Sprawdź informacje, które wyświetlają się w podsumowaniu. Jeśli są poprawne, kliknij `Dalej`{.action}.

Kliknij `Zatwierdź`{.action}, aby uruchomić proces tworzenia konta e-mail. Powtórz tę operację tyle razy, ile będzie to konieczne, aby utworzyć kilka kont e-mail.

> [!primary]
>
> Przy wyborze nowego hasła zalecamy zastosowanie zwyczajowych zasad bezpieczeństwa. Zalecamy również:
>
> - nie używać dwa razy tego samego hasła; 
>
> - wybrać hasło, które nie ma żadnego związku z Twoimi danymi osobistymi (takimi jak nazwisko, imię czy data urodzenia);
>
> - regularnie zmieniać hasła;
>
> - nie zapisywać haseł na kartce ani nie przesyłać ich na Twój adres e-mail;
>
> - nie zapisywać haseł w przeglądarce internetowej, nawet jeśli wyświetli się taka sugestia.
>

![E-mail](images/email-creation-step2.png){.thumbnail}

### Etap 3: korzystanie z konta e-mail

Zacznij używać Twoich kont e-mail. W tym celu możesz użyć udostępnionej przez OVH aplikacji online (webmail): RoundCube. Aplikacja dostępna jest pod adresem <https://mail.ovh.net/pl/>. Zaloguj się, wprowadzając dane identyfikacyjne przypisane do Twojego konta e-mail utworzonego w OVH.

Jeśli chcesz uzyskać więcej informacji dotyczących korzystania z RoundCube, zapoznaj się z przewodnikiem: [Korzystanie z RoundCube](https://docs.ovh.com/pl/emails/webmail_przewodnik_dotyczacy_interfejsu_roundcube/){.external}. Jeśli chcesz skonfigurować Twoje konto e-mail w programie pocztowym lub urządzeniu typu smartfon lub tablet, skorzystaj z naszej dokumentacji dostępnej tutaj: <https://docs.ovh.com/pl/emails/>.

## Sprawdź również

Przyłącz się do społeczności naszych użytkowników na stronie <https://community.ovh.com/en/>.