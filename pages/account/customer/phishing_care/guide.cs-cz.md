---
title: 'Podvodné e-maily a phishing'
slug: podvodne-emaily-phishing
excerpt: 'Jak poznat, že jste se stali obětí phishingu? Jak v podobných případech postupovat?'
section: Zabezpečení
---

**Poslední aktualizace 25/05/2018**

## Cíl

Phishing je podvodná technika používaná za účelem získávání citlivých informací (uživatelská hesla, čísla platebních karet apod.) v e-mailové komunikaci. Phishingový e-mail předstírá, že pochází z důvěryhodného zdroje, a vyzývá uživatele ke kliknutí na odkaz, který ho následně přesměruje do rozhraní pro zadání citlivých údajů (např. pod záminkou ověření kontaktních údajů, uhrazení objednávky apod.).  

**V následující příručce se dozvíte, jak rozpoznat phishingový e-mail a jak postupovat v případě, že na podvodný odkaz kliknete.**


## Prerekvizity

- Nejsou vyžadovány žádné specifické vstupní požadavky.


## Postup

### Phishingový e-mail vydávající se za oficiální komunikaci OVH

#### Rozpoznání phishingového e-mailu

Obdrželi jste e-mail od společnosti OVH a chcete se ujistit, že se nejedná o phishing? Níže naleznete přehled hlavních rozpoznávacích znaků, jejichž porovnáním od sebe oficiální komunikaci OVH a phishingový útok snadno odlišíte.

![Hlavní rozdíly mezi oficiální komunikací společnosti OVH a phishingovým e-mailem](images/phishing_email.png){.thumbnail}

> [!alert]
> 
> Zvláštní pozornost věnujte zejména následující trojici rozpoznávacích znaků:
> 

|Číslo - popis|E-mail OVH |Phishing|
|---|---|---|
|1 - Odesílatel|Ověřte, zda adresa odesílatele končí na „@ovh.com“, „@soyoustart.com“ nebo  „@kimsufi.com“.|Velmi často se stává, že phishingový e-mail je v předmětu označen jako „spam“. Předmět podvodného e-mailu navíc neobsahuje Váš zákaznický identifikátor OVH (nebo je uveden v nesprávném formátu).|Jako odesílatel bude uvedena adresa nepatřící společnosti OVH.|
|2 - Předmět|Ověřte, zda je v předmětu zprávy obsažen Váš zákaznický identifikátor, a/nebo e-mailová adresa, na níž je Váš účet OVH zaregistrován **(Zákaznický identifikátor OVH neboli NIC-handle obsahuje Vaše iniciály následované kombinací čísel)**.|Velmi často se stává, že phishingový e-mail je v předmětu označen jako „spam“. Předmět podvodného e-mailu navíc neobsahuje Váš zákaznický identifikátor OVH (nebo je uveden v nesprávném formátu).|
|3 - Lien|Při přesunutí kurzoru myši na odkaz či tlačítko s odkazem se zobrazí URL adresa, na kterou daný odkaz směruje (buďto v okně hned vedle odkazu, nebo v dolní části internetového prohlížeče). V tomto případě se skutečně jedná o odkaz směrující na adresu https://www.ovh.com.|Pokud se po přesunutí kurzoru myši na odkaz či tlačítko s odkazem zobrazí odlišná URL adresa, na odkaz neklikejte. Jedná se o phishingový útok.|


> [!primary]
> 
> Zákazníkům značek Kimsufi a So you Start nejsou nikdy odesílány e-maily jménem společnosti OVH.  Takovýmto e-mailům prosím nevěnujte pozornost.
> 

#### Nahlášení phishingového e-mailu


Pokud po důkladném prozkoumání e-mailu zjistíte, že se skutečně jedná o phishing vydávající se za oficiální komunikaci společnosti OVH, nahlaste prosím tuto skutečnost na následující e-mailové adrese: **<fraude@ovh.com>**.

> [!primary]
> 
> Mějte prosím na paměti, že informace, které nám touto cestou sdělíte, mohou být za účelem boje proti těmto hrozbám sdíleny se třetími stranami.
> 

### Co dělat, pokud jste se stali obětí phishingu?

#### Zadali jste údaje o své platební kartě na podvodných webových stránkách?

V takovém případě urychleně kontaktujte svou banku a nechte si inkriminovanou platební kartu zablokovat. Pokud možno nahlaste přesný datum, čas a webovou stránku, na které k incidentu došlo.

**Banka může v případě zneužití platební karty anulovat veškeré transakce, které byly po odcizení Vašich platebních údajů provedeny.**


#### Zadali jste své přihlašovací údaje OVH na podezřelých webových stránkách?

Přihlaste se do [Zákaznického prostoru OVH](https://www.ovh.com/auth/?action=gotomanager&){.external} a okamžitě proveďte změnu hesla. Pro posílení zabezpečení Vašeho účtu doporučujeme aktivovat dvojitou autentizaci.

> [!primary]
>
> Pro maximální zabezpečení Vašich dat doporučujeme při zadávání nového hesla dbát následujících bezpečnostních pokynů:
>
> - Heslo by mělo obsahovat alespoň dvanáct znaků
> - Heslo by mělo obsahovat alespoň tři odlišné typy znaků
> - Heslo nesmí být přejato ze slovníku.
> - Heslo nesmí obsahovat osobní údaje (jméno, příjmení, datum narození apod.)
> - Heslo nesmí být používáno více než jedním uživatelem.
> - Heslo musí být uloženo v zabezpečeném správci hesel.
> - Heslo musí být aktualizováno každé tři měsíce.
> - Každé nové heslo by mělo být unikátní
>


## Kam dál

Sdílejte své zkušenosti s uživatelskou komunitou na <https://community.ovh.com/en/>.