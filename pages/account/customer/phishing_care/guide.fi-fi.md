---
title: 'Varo huijauksia - kuinka tunnistaa huijausviestit ja tietojenkalasteluyritykset'
slug: huijaukset-petos-tietojenkalastelu
excerpt: 'Kuinka tietojenkalasteluviestin tunnistaa, ja mitä on tehtävä, jos on klikannut vilpillistä linkkiä?'
section: Tietoturva
---

**Päivitetty 30.5.2018**

## Tavoite

Tietojenkalastelu tapahtuu lähettämällä sähköposti, jossa vastaanottajaa pyydetään klikkaamaan lomakkeeseen johtavaa linkkiä. Viesti esiintyy vilpillisesti jonakin tunnettuna tuotemerkkinä ja kehottaa syöttämään henkilökohtaisia käyttäjätunnuksiasi.

**Tässä ohjeessa kerrotaan, kuinka voit tunnistaa tietojenkalasteluviestin ja mitä tehdä, jos olet klikannut vilpillistä linkkiä.**


## Edellytykset

- Ei erityisiä edellytyksiä.


## Käytännössä

### Olen saanut tietojenkalasteluviestin OVH:n nimissä

#### Tietojenkalasteluviestin tunnistaminen

Olet saanut OVH:n nimissä lähetetyn viestin ja haluat varmistua sen aitoudesta. Tässä muutamia kohtia, joiden avulla voit erottaa silmämääräisesti OVH:n lähettämän sähköpostin tietojenkalasteluyrityksestä.

![OVH:n viestin ja tietojenkalasteluviestin erot](images/phishing_email.png){.thumbnail}

> [!alert]
> 
> Tarkista, että nämä kolme ehtoa täyttyvät.
> 

|Numero - kuvaus|OVH:n sähköposti|Tietojenkalasteluviesti|
|---|---|---|
|1 - Lähettäjä|Tarkista, että viestin lähettäjän osoite päättyy muotoon”@ovh-hosting.fi”, “@ovh.com”, “@soyoustart.com” tai “@kimsufi.com”.|Useimmiten viestissä on hakasulkeissa oleva merkintä “SPAM” eikä asiakastunnuksesi ole näkyvissä TAI se on virheellinen.|Viestin lähettäjä on väistämättä osoite, joka ei ole OVH:lta.|
|2 - Aihe|Tarkista, että asiakastunnuksesi ** (alkaa OVH:lle rekisteröidyn sukunimesi ensimmäisellä kirjaimella ja sitä seuraa etunimesi ensimmäinen kirjain)** ja/tai tilisi sähköpostiosoite näkyy viestin aiheessa.|Useimmiten viestissä on hakasulkeissa oleva merkintä “SPAM” eikä asiakastunnuksesi ole näkyvissä TAI se on virheellinen.|
|3 - Linkki|Siirrä kursori linkin päälle ja näet suoraan linkin sisällön sitä kuitenkaan klikkaamatta  (aivan selaimesi alaosassa). Tässä linkki on todella sivulle <https://www.ovh.com>.|Kun kursori siirretään esimerkissämme olevan linkin päälle, voidaan huomata, ettei sillä ole mitään tekemistä OVH:n kanssa. Älä klikkaa sitä.|


> [!primary]
> 
> Kimsufi- tai So you Start -asiakkaiden ei tarvitse koskaan maksaa mitään OVH:lle. Voit siis jättää tämän tyyppisen viestin täysin huomiotta.
> 

#### Tietojenkalasteluviestin ilmiantaminen


Jos olet yllä olevien tarkistusten jälkeen varma, että olet saanut OVH:n asiakastietoja kalastelevan viestin, voit ilmoittaa meille asiasta lähettämällä mahdollisimman paljon tietoja (vähintään sähköpostin sisällön) osoitteeseen **<fraude@ovh.com>**.

> [!primary]
> 
> Huomaa, että antamasi tiedot voidaan jakaa kolmansien osapuolten kanssa, jotta voimme torjua näitä uhkia.
>

### Annoin henkilökohtaisia tietojani, mitä teen nyt?

#### Jos olet syöttänyt pankkikorttisi numeron huijaussivulle

Ainoa asia, mitä voit tehdä, on ottaa viipymättä yhteyttä pankkiisi tehdäksesi oikaisupyynnön. Ilmoita päivämäärä ja jos mahdollista kellonaika, jolloin syötit pankkikorttisi tiedot.

**Ainoastaan oma pankkisi voi peruuttaa ulkopuolisen tekemät tapahtumat, joita kortillasi on mahdollisesti tietämättäsi tehty.**


#### Jos olet syöttänyt OVH:n salasanasi huijaussivulle

Kirjaudu [hallintapaneeliin](https://www.ovh.com/auth/?action=gotomanager&){.external} ja vaihda salasanasi. Suosittelemme erittäin vahvasti aktivoimaan kaksoistodennuksen tilisi suojaamiseksi.

> [!primary]
>
> Jotta tietosi ovat täydellisesti suojassa, on salasanasi noudatettava alla olevia suosituksia:
>
> - Se sisältää vähintään 12 merkkiä.
> - Se sisältää vähintään kolmen tyyppisiä merkkejä.
> - Se ei ole suoraan sanakirjasta löytyvä sana.
> - Se ei sisällä henkilötietoja (etunimi, sukunimi tai syntymäpäivä).
> - Sitä ei käytetä millään muulla käyttäjätilillä.
> - Sitä säilytetään salasanojen hallintaohjelmassa.
> - Se vaihdetaan kolmen kuukauden välein.
> - Se ei ole sama kuin aiemmat salasanat.
>


## Lue lisää aiheesta

Viesti käyttäjäyhteisömme kanssa osoitteessa: <https://community.ovh.com/en/>.